---
templateKey: 'blog-post'
title: 'Road To FIRE - ține-ți evidența activelor fără bătăi de cap'
date: 2019-12-10T12:00:00.000Z
featuredimage: /img/roadtofire.png
featuredpost: false
description: >-
  Azi am lansat oficial versiunea BETA (de testare) a aplicației Road To FIRE, o aplicație "open source" pe care o poți folosi pentru a ține evidența portofoliului tău de active. E utilă dacă ai activele împărțite la mai mulți brokeri, sau pe lângă acțiuni și obligațiuni mai ai investiții în imobiliare, criptomonede, sau chiar mărfuri/metale prețioase. 
tags:
  - FIRE
  - investitii
  - aplicatii
  - statistici
---
![Road To FIRE](/img/roadtofire.png)

Azi am lansat oficial versiunea BETA (de testare) a aplicației **Road To FIRE**, o aplicație "open source" pe care o poți folosi pentru a ține evidența portofoliului tău de active. E utilă dacă ai activele împărțite la mai mulți brokeri, sau pe lângă acțiuni și obligațiuni mai ai investiții în imobiliare, criptomonede, sau chiar mărfuri/metale prețioase. 

Am creat aplicația inițial doar pentru uz personal, pentru că mă săturasem să actualizez manual datele într-un spreadsheet și nu am găsit o altă aplicație care să îmi satisfacă toate cerințele (cele mai mari erau să am acces la cotațiile de la BVB și datele mele să rămână doar la dispoziția mea). Când a început să prindă viață, m-am decis să o împărtășesc și cu alții, așa că am făcut proiectul open source. De-a lungul timpului m-am folosit de munca benevolă a altora în proiectele profesionale, așa că era și timpul să dau și eu ceva înapoi.

### Ce poți face cu aplicația?
* îți poți ține evidența valorii totale a portofoliului tău, aplicația obținând automat cotația actuală a acțiunilor și obligațiunilor (pentru majoritatea piețelor principale, inclusiv BVB), fondurilor mutuale, criptomonedelor și mărfurilor.
* planifici plăți recurente ce se execută automat (debit, credit, plata chiriei, dividende, etc)
* execuție automată a plății dobânzii și lichidarea depozitelor și obligațiunilor.
* ai acces la grafice cu diferite statistici despre portofoliul tău: împărțirea pe clase de active, pe regiuni geografice, pe valute, evoluția portofoliului în timp, etc.
* Vezi lista cu activele vândute într-un anumit an și profitul/pierderea obținută
* datele tale sunt doar ale tale. Sunt salvate doar pe dispozitivul tău și pe contul tău de cloud, iar folosind opțiunea de criptare te asiguri că nu pot fi citite de altcineva.
* ai acces la date chiar dacă ești offline. Le poți modifica, iar când revii online, acestea se vor sincroniza cu datele din contul de cloud (dacă ai unul adăugat).


### Cum accesezi aplicația?
Tot ce trebuie să faci este să navighezi la [https://roadtofire.iliviu.me](https://roadtofire.iliviu.me) și ai intrat în aplicație. Vei avea opțiunea de a adăuga aplicația la ecranul tău de pornire, astfel că ea va rula pe tot ecranul data viitoare când o pornești. Un ecran de primire te va conduce prin pașii de bază. Nu trebuie să creezi nici un cont.

### "Aplicația ta este plină de erori!"
Posibil! Este la început și până acum a fost testată doar de mine. Dacă găsești nereguli, te rog să le postezi pe Github la: [https://github.com/iLiviu/road-to-fire/issues](https://github.com/iLiviu/road-to-fire/issues)