---
templateKey: blog-post
title: Ce broker să alegi pentru ETF-uri internaționale?
date: 2019-12-29T18:00:00.000Z
description: >-
  Dacă ești un investitor pasiv știi ca diversificarea e foarte importantă, iar
  pentru diversificare, cel mai simplu mod este de a investi in ETF-uri cu
  acoperire geografică și economică cât mai mare. Un pas important în investiție
  e alegerea unui broker pentru accesul pe bursele internaționale, de unde putem
  investi în aceste ETF-uri. Mai jos îți prezint o scurtă prezentare cu
  avantajele și dezavantajele câtorva dintre cei mai populari brokeri
  disponibili românilor, pe care i-am analizat personal: eToro, Interactive
  Brokers, Saxo Bank și XTB. 
featuredpost: false
featuredimage: /img/balance.png
tags:
  - brokeri
  - ETF
  - investitii
  - comparatie
  - etoro
  - InteractiveBrokers
  - saxo
  - xtb
---

![Balance](/img/balance.png)


Dacă ești un investitor pasiv știi ca diversificarea e foarte importantă, iar pentru diversificare, cel mai simplu mod este de a investi in ETF-uri cu acoperire geografică și economică cât mai mare. Un pas important în investiție e alegerea unui broker pentru accesul pe bursele internaționale, de unde putem investi în aceste ETF-uri. Mai jos îți prezint o scurtă prezentare cu avantajele și dezavantajele câtorva dintre cei mai populari brokeri disponibili românilor, pe care i-am analizat personal: eToro, Interactive Brokers, Saxo Bank și XTB. 


## eToro
Popular printre traderi. Când ți se va recomanda, recomandarea va fi obligatoriu însoțită de linkul de referral. 

### Avantaje:
* Teoretic nu au comisioane de tranzacționare,  practic acestea sunt incluse în spread-ul dintre prețul de cumpărare și cel de vânzare, care este momentan 0.09%, rezultând în cel mai mic comision de tranzacționare dintre platformele analizate.
* fără comisioane de custodie sau taxă lunară.

### Dezavantaje:
* Datorită faptului că ascund comisionul de tranzacționare în spread, sunt disponibile pentru tranzacționare doar ETF-urile lichide ce se tranzacționează pe burse cu spread-uri foarte mici. Dacă vrei sa achiziționezi un ETF mai puțin popular, sau unul de nișă, sunt slabe șanse să fie disponibil pe eToro, pentru ca spread-urile pe bursă sunt destul de mari. Așadar, dacă ai avea o alternativă la un ETF cu comision anual de administrare mai mic, dar indisponibil pe eToro, pe termen lung acest lucru va conta, la randament, mult mai mult decât economia făcută la comisionul de tranzacționare.
* Dacă achiziționezi un ETF/acțiune ce distribuie dividende, nu beneficiezi de taxa redusă reținută la sursă pe dividende la care ai fi îndreptățit ca rezident român, în anumite cazuri. Exemplu: Pentru ETF/companii domiciliate în SUA, ți se va reține impozit 30% la sursa în loc de 10%. Dacă achiziționezi un ETF cu acumulare, acest detaliu nu te afectează.
* eToro are dreptul să împrumute acțiunile/ETF-urile pe care le deții unor terți, iar tu nu ești răsplătit în nici un fel pentru riscul creat.
* Comision de retragere bani în contul bancar de 25$
* Comision de conversie valutară de 0.5% (**Atenție:** Comisionul de conversie se aplică  și când depui sau retragi în orice altă monedă decât USD)
* Sunt specializați mai mult pe Forex și CFD-uri, opțiunea de a tranzacționa acțiuni și ETF-uri a fost introdusă destul de recent (2018).
* Din ce am mai citit, suport slab.


## Interactive Brokers
Cel puțin pentru nevoile mele, cea mai bună alegere. Totuși, pentru investitorul aflat la început de drum, taxa lunară poate anula numărul mare de beneficii.

### Avantaje
* Comisioane de tranzacționare mici: 0.1% pentru bursele europene (minim 4 EUR) dacă alegi structura fixă de comisionare, însă eu recomand structura **Tiered**, deoarece comisioanele minime sunt mai mici, fiind avantajat la ordine mici. La **Tiered**, pentru bursele europene, ai un comision fix de 0.05% (minim 1.25 EUR) la care se adaugă comisionul bursei pe care tranzacționezi (trebuie sa verifici [aici](https://www.interactivebrokers.com/en/index.php?f=1590&p=stocks2) comisioanele pentru fiecare bursă în parte. Unele burse nu te taxează extra dacă adaugi lichiditate, adică dacă pui ordine **Limit** care nu se execută imediat). 
* Depuneri și retrageri în EUR fără comision (1 retragere gratis pe lună).
* Beneficiezi de taxare redusă la sursă a dividendelor ca cetățean român. De exemplu, pentru SUA se reține la sursă 10% în loc de 30% standard.
* ETF-urile/Acțiunile tale nu sunt împrumutate terților, decât dacă ești explicit de acord, fiind recompensat cu procent din dobânda pe care ei o încasează.
* Primești dobândă pe anumite valute pentru cash-ul din cont (USD de exemplu).
* Fără taxe de custodie.
* Comision de schimb valutar de 0.002% (minim 2 USD).
* Dobânzi la împrumuturi foarte mici (la momentul scrierii articolului era 1.5% la EUR și 3.05% la USD pentru sume <100.000 USD). Nu recomand folosirea levierului investitorului pasiv în acțiuni, mai ales pe final de ciclu economic, dar totuși, după o corecție, riscul folosirii unui levier moderat este scăzut.
* Chiar dacă ai contract cu filiala din UK, activele se află in custodia Interactive Brokers LLC din SUA, beneficiind de un plafon mult mai mare de protecție (500.000 USD vs 85.000 GBP asigurați de FSCS în UK)
* Eliberează anual formularul 1042-s cu impozitul reținut în SUA pe dividende (cumva cea mai apropiată formă de certificatul cerut de ANAF pentru acordarea creditului fiscal pentru impozitele reținute în străinătate).
* Suport profesional (din experiență).

### Dezavantaje:
* Dacă ai un portofoliu mai mic de 100.000 USD, taxa lunară de utilizare e 10 USD, din care se scade valoarea comisioanelor ordinelor executate în luna respectivă. 
* Platforma desktop destul de greoaie pentru investitorul începător.


## TradeStation Global
Sunt "introducing broker" pentru Interactive Brokers (IB). Ce înseamnă asta? Înseamnă ca de fapt sunt un intermediar între tine și IB. Contul tău este deschis de fapt la Interactive Brokers, banii sunt depozitați la IB, acțiunile sunt în custodia IB, suportul pentru activitatea de brokeraj îl primești de la IB. Diferența importantă e că beneficiezi de alte comisioane, care sunt aproape la fel de mici ca la IB, dar marele avantaj e că nu plătești taxă lunară. 

### Avantaje:
* Comisioane de tranzacționare mici: pentru bursele europene comision fix de 0.12% (minim 1.75 EUR) la care se adaugă comisionul bursei pe care tranzacționezi (trebuie sa verifici [aici]([https://www.tradestation-international.com/global/exchange-fees/](https://www.tradestation-international.com/global/exchange-fees/)) comisioanele pentru fiecare bursă în parte.)
* Fără taxe de custodie.
* Managementul de cont se face din platforma web a Interactive Brokers, așa că ai access la aceleași facilități.
* Comision de schimb valutar de 0.006% (minim 2 USD).

### Dezavantaje:
* Dacă ai un portofoliu mai mare de 100.000 USD sau comisioanele lunare pe tranzacții sunt mai mari de 10$, vei ajunge să plătești mai mult decât ai plăti dacă ai avea cont deschis direct la Interactive Brokers.
* Dacă tranzacționezi cu Margin, dobânda este cea de la Interactive Brokers + 2.5%.


## Saxo Bank - contul "classic"
Scump dom'le, scump!

### Avantaje:
* Depuneri și retrageri în EUR fără comision.
* Beneficiezi de taxare redusă la sursă a dividendelor ca cetățean român. De exemplu, pentru SUA se reține la sursă 10% în loc de 30% standard.

### Dezavantaje:
* Suma minimă necesară pentru a deschide un cont este 10.000 USD.
* Comision de custodie anual de 0.3125% (TVA inclus, minim 5 EUR/luna)
* Deși comisioanele de tranzacționare pentru bursele europene sunt de 0.1%, comisionul minim este de 10 EUR, ceea ce pentru micul investitor face ca procentual, comisionul să fie mult mai mare (1% la un ordin de 1000 EUR).
* Comision de inactivitate de 100 USD, dacă nu faci nici o tranzacție timp de 6 luni.
* Comision de schimb valutar de 1%
* Dacă cumva ai nevoie de formularul 1042-s cu impozitul reținut în SUA pe dividende, taxa este de 1000 EUR.


## XTB
Dacă vrei suport românesc, și ești dispus să plătești extra pentru asta.

### Avantaje:
* Platformă și suport în limba română
* Depuneri și retrageri fără comision (inclusiv RON).

### Dezavantaje:
* Deși comisionul de tranzacționare este de 0.12%, comisionul minim este de 10 EUR pentru bursele europene și 10 USD pentru US, ceea ce pentru micul investitor face ca procentual, comisionul să fie mult mai mare (1% la un ordin de 1000 EUR).
* Comision de schimb valutar de 0.5%
* Dacă achiziționezi un ETF/acțiune ce distribuie dividende, nu beneficiezi de taxa redusă reținută la sursă pe dividende la care ai fi îndreptățit ca rezident român, în anumite cazuri. Exemplu: Pentru ETF/companii domiciliate în SUA, ți se va reține impozit 30% la sursa în loc de 10%. Dacă achiziționezi un ETF cu acumulare, acest detaliu nu te afectează.
* Taxă de inactivitate de 10 EUR/lună dacă nu se realizează tranzacții pe o perioadă mai mare de 1 an.
* Sunt specializați mai mult pe Forex și CFD-uri, opțiunea de a tranzacționa acțiuni și ETF-uri a fost introdusă destul de recent (2018).


## Concluzie
Nu există cel mai bun broker, care să fie pe placul tuturor. În funcție de ce instrumente vrei să cumperi, și frecvența cu care o faci, rezultatul va fi diferit. Pentru mine, Interactive Brokers a fost varianta optimă.


